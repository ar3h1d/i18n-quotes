[
    {
        "author": "خیام",
        "content": "برخیز بتا بیا ز بهر دل ما / حل کن به جمال خویشتن مشکل ما / یک کوزه شراب تا به هم نوش کنیم / زآن پیش که کوزه‌ها کنند از گل ما"
    },
    {
        "author": "خیام",
        "content": "چون عهده نمی‌شود کسی فردا را / حالی خوش دار این دل پر سودا را / می نوش به ماهتاب ای ماه که ماه / بسیار بتابد و نیابد ما را"
    },
    {
        "author": "خیام",
        "content": "قرآن که مهین کلام خوانند آن را / گهگاه نه بر دوام خوانند آن را / بر گرد پیاله آیتی هست مقیم / کاندر همه جا مدام خوانند آن را"
    },
    {
        "author": "خیام",
        "content": "گر می نخوری طعنه مزن مستان را / بنیاد مکن تو حیله و دستان را / تو غره بدان مشو که می می‌نخوری / صد لقمه خوری که می غلام است آن را"
    },
    {
        "author": "خیام",
        "content": "هر چند که رنگ و بوی زیباست مرا / چون لاله رخ و چو سرو بالاست مرا / معلوم نشد که در طربخانۀ خاک / نقاش ازل بهر چه آراست مرا"
    },
    {
        "author": "خیام",
        "content": "ماییم و می و مطرب و این کنج خراب / جان و دل و جام و جامه پر درد شراب / فارغ ز امید رحمت و بیم عذاب / آزاد ز خاک و باد و از آتش و آب"
    },
    {
        "author": "خیام",
        "content": "آن قصر که جمشید در او جام گرفت / آهو بچه کرد و روبه آرام گرفت / بهرام که گور می‌گرفتی همه عمر / دیدی که چگونه گور بهرام گرفت"
    },
    {
        "author": "خیام",
        "content": "ابر آمد و باز بر سر سبزه گریست / بی بادهٔ گلرنگ نمی‌باید زیست / این سبزه که امروز تماشاگه ماست / تا سبزهٔ خاک ما تماشاگه کیست"
    },
    {
        "author": "خیام",
        "content": "اکنون که گل سعادتت پربار است / دست تو ز جام می چرا بیکار است / می خور که زمانه دشمنی غدار است / دریافتن روز چنین دشوار است"
    },
    {
        "author": "خیام",
        "content": "امروز تو را دسترس فردا نیست / واندیشهٔ فردات به جز سودا نیست / ضایع مکن این دم ار دلت شیدا نیست / کاین باقی عمر را بها پیدا نیست"
    },
    {
        "author": "خیام",
        "content": "ای آمده از عالم روحانی تفت / حیران شده در پنج و چهار و شش و هفت / می نوش ندانی ز کجا آمده‌ای / خوش باش ندانی به کجا خواهی رفت"
    },
    {
        "author": "خیام",
        "content": "ای چرخ فلک خرابی از کینهٔ توست / بیدادگری شیوهٔ دیرینهٔ توست / ای خاک اگر سینه تو بشکافند / بس گوهر قیمتی که در سینهٔ توست"
    },
    {
        "author": "خیام",
        "content": "ای دل چو زمانه می‌کند غمناکت / ناگه برود ز تن روان پاکت / بر سبزه نشین و خوش بزی روزی چند / زآن پیش که سبزه بر دمد از خاکت"
    },
    {
        "author": "خیام",
        "content": "این بحر وجود آمده بیرون ز نهفت / کس نیست که این گوهر تحقیق بسفت / هر کس سخنی از سر سودا گفتند / زآن روی که هست کس نمی‌داند گفت"
    },
    {
        "author": "خیام",
        "content": "این کوزه چو من عاشق زاری بوده‌ست / در بند سر زلف نگاری بوده‌ست / این دسته که بر گردن او می‌بینی / دستی‌ست که بر گردن یاری بوده‌ست"
    },
    {
        "author": "خیام",
        "content": "این کوزه که آبخوارهٔ مزدوری‌ست / از دیدهٔ شاهی و دل دستوری‌ست / هر کاسهٔ می که بر کف مخموری‌ست / از عارض مستی و لب مستوری‌ست"
    },
    {
        "author": "خیام",
        "content": "این کهنه رباط را که عالم نام است / وآرامگه ابلق صبح و شام است / بزمی‌ست که واماندۀ صد جمشید است / قصری‌ست که تکیه‌گاه صد بهرام است"
    },
    {
        "author": "خیام",
        "content": "این یک دو سه روز نوبت عمر گذشت / چون آب به جویبار و چون باد به دشت / هرگز غم دو روز مرا یاد نگشت / روزی که نیامده‌ست و روزی که گذشت"
    },
    {
        "author": "خیام",
        "content": "بر چهرۀ گل نسیم نوروز خوش است / در صحن چمن روی دل‌افروز خوش است / از دی که گذشت هر چه گویی خوش نیست / خوش باش و ز دی مگو که امروز خوش است"
    },
    {
        "author": "خیام",
        "content": "پیش از من و تو لیل و نهاری بوده‌ست / گردنده فلک نیز بکاری بوده است / هرجا که قدم نهی تو بر روی زمین / آن مردمک چشم نگاری بوده‌ست"
    },
    {
        "author": "خیام",
        "content": "تا چند زنم به روی دریاها خشت / بیزار شدم ز بت‌پرستان کنشت / خیام ، که گفت دوزخی خواهد بود / که رفت به دوزخ و که آمد ز بهشت"
    },
    {
        "author": "خیام",
        "content": "ترکیب پیاله‌ای که در هم پیوست / بشکستن آن روا نمی‌دارد مست / چندین سر و پای نازنین از سر دست / از مهر که پیوست و به کین که شکست"
    },
    {
        "author": "خیام",
        "content": "ترکیب طبایع چو به کام تو دمی‌ست / رو شاد بزی اگرچه بر تو ستمی‌ست / با اهل خرد باش که اصل تن تو / گردی و نسیمی و غباری و دمی‌ست"
    },
    {
        "author": "خیام",
        "content": "چون ابر به نوروز رخ لاله بشست / برخیز و به جام باده کن عزم درست / کاین سبزه که امروز تماشاگه توست / فردا همه از خاک تو برخواهد رست"
    },
    {
        "author": "خیام",
        "content": "چون بلبل مست راه در بستان یافت / روی گل و جام باده را خندان یافت / آمد به زبان حال در گوشم گفت / دریاب که عمر رفته را نتوان یافت"
    },
    {
        "author": "خیام",
        "content": "چون چرخ به کام یک خردمند نگشت / خواهی تو فلک هفت شمر خواهی هشت / چون باید مرد و آرزوها همه هشت / چه مور خورد به گور و چه گرگ به دشت"
    },
    {
        "author": "خیام",
        "content": "چون لاله به نوروز قدح گیر به دست / با لاله‌رخی اگر تو را فرصت هست / می نوش به خرمی که این چرخ کهن / ناگاه تو را چو خاک گرداند پست"
    },
    {
        "author": "خیام",
        "content": "چون نیست حقیقت و یقین اندر دست / نتوان به امید شک همه عمر نشست / هان تا ننهیم جام می از کف دست / در بی‌خبری مرد چه هشیار و چه مست"
    },
    {
        "author": "خیام",
        "content": "چون نیست ز هرچه هست جز باد به دست / چون هست به هرچه هست نقصان و شکست / انگار که هرچه هست در عالم نیست / پندار که هرچه نیست در عالم هست"
    },
    {
        "author": "خیام",
        "content": "خاکی که به زیر پای هر نادانی‌ست / کفّ صنمیّ و چهرهٔ جانانی‌ست / هر خشت که بر کنگرهٔ ایوانی‌ست / انگشت وزیر یا سر سلطانی‌ست"
    },
    {
        "author": "خیام",
        "content": "دارنده چو ترکیب طبایع آراست / از بهر چه اوفکندش اندر کم و کاست / گر نیک آمد شکستن از بهر چه بود / ور نیک نیامد این صور عیب که راست"
    },
    {
        "author": "خیام",
        "content": "در پردۀ اسرار کسی را ره نیست / زین تعبیه جان هیچ‌کس آگه نیست / جز در دل خاک هیچ منزلگه نیست / می خور که چنین فسانه‌ها کوته نیست"
    },
    {
        "author": "خیام",
        "content": "در خواب بدم مرا خردمندی گفت / کز خواب کسی را گل شادی نشکفت / کاری چه کنی که با اجل باشد جفت؟ / می خور که به زیر خاک می‌باید خفت"
    },
    {
        "author": "خیام",
        "content": "در دایره‌ای که آمد و رفتن ماست / او را نه بدایت نه نهایت پیداست / کس می‌نزند دمی در این معنی راست / کاین آمدن از کجا و رفتن به کجاست"
    },
    {
        "author": "خیام",
        "content": "در فصل بهار اگر بتی حور سرشت / یک ساغر می دهد مرا بر لب کشت / هر چند به نزد عامه این باشد زشت / سگ به ز من است اگر برم نام بهشت"
    },
    {
        "author": "خیام",
        "content": "دریاب که از روح جدا خواهی رفت / در پردۀ اسرار فنا خواهی رفت / می نوش ندانی از کجا آمده‌ای / خوش باش ندانی به کجا خواهی رفت"
    },
    {
        "author": "خیام",
        "content": "ساقی گل و سبزه بس طربناک شده‌ست / دریاب که هفته دگر خاک شده‌ست / می نوش و گلی بچین که تا درنگری / گل خاک شده‌ست و سبزه خاشاک شده‌ست"
    },
    {
        "author": "خیام",
        "content": "عمری‌ست مرا تیره و کاری‌ست نه راست / محنت همه افزوده و راحت کم و کاست / شکر ایزد را که آنچه اسباب بلاست / ما را ز کس دگر نمی‌باید خواست"
    },
    {
        "author": "خیام",
        "content": "فصل گل و طرف جویبار و لب کشت / با یک دو سه اهل و لعبتی حورسرشت / پیش آر قدح که باده‌نوشان صبوح / آسوده ز مسجدند و فارغ ز کنشت"
    },
    {
        "author": "خیام",
        "content": "گر شاخ بقا ز بیخ بختت رستست / ور بر تن تو عمر لباسی چستست / در خیمه تن که سایبانی‌ست ترا / هان تکیه مکن که چارمیخش سستست"
    },
    {
        "author": "خیام",
        "content": "گویند کسان بهشت با حور خوش است / من می‌گویم که آب انگور خوش است / این نقد بگیر و دست از آن نسیه بدار / کآواز دهل شنیدن از دور خوش است"
    },
    {
        "author": "خیام",
        "content": "گویند مرا که دوزخی باشد مست / قولی‌ست خلاف ، دل در آن نتوان بست / گر عاشق و میخواره به دوزخ باشند / فردا بینی بهشت همچون کف دست"
    },
    {
        "author": "خیام",
        "content": "من هیچ ندانم که مرا آن‌که سرشت / از اهل بهشت کرد یا دوزخ زشت / جامی و بتی و بربطی بر لب کشت / این هرسه مرا نقد و تو را نسیه بهشت"
    },
    {
        "author": "خیام",
        "content": "مهتاب به نور دامن شب بشکافت / می نوش دمی بهتر از این نتوان یافت / خوش باش و میندیش که مهتاب بسی / اندر سر خاک یک به یک خواهد تافت"
    },
    {
        "author": "خیام",
        "content": "می خوردن و شاد بودن آیین من است / فارغ بودن ز کفر و دین دین من است / گفتم به عروس دهر کابین تو چیست / گفتا دل خرم تو کابین من است"
    },
    {
        "author": "خیام",
        "content": "می لعل مذاب است و صراحی کان است / جسم است پیاله و شرابش جان است / آن جام بلورین که ز می خندان است / اشکی است که خون دل در او پنهان است"
    },
    {
        "author": "خیام",
        "content": "می نوش که عمر جاودانی این است / خود حاصلت از دور جوانی این است / هنگام گل و باده و یاران سرمست / خوش باش دمی که زندگانی این است"
    },
    {
        "author": "خیام",
        "content": "نیکی و بدی که در نهاد بشر است / شادی و غمی که در قضا و قدر است / با چرخ مکن حواله کاندر ره عقل / چرخ از تو هزار بار بیچاره‌تر است"
    },
    {
        "author": "خیام",
        "content": "در هر دشتی که لاله‌زاری بوده‌ست / از سرخی خون شهریاری بوده‌ست / هر شاخ بنفشه کز زمین می‌روید / خالی‌ست که بر رخ نگاری بوده‌ست"
    },
    {
        "author": "خیام",
        "content": "هر ذره که در خاک زمینی بوده‌ست / پیش از من و تو تاج و نگینی بوده‌ست / گرد از رخ نازنین به آزرم فشان / کآن هم رخ خوب نازنینی بوده‌ست"
    },
    {
        "author": "خیام",
        "content": "هر سبزه که بر کنار جویی رسته‌ست / گویی ز لب فرشته‌خویی رسته‌ست / پا بر سر سبزه تا به خواری ننهی / کآن سبزه ز خاک لاله‌رویی رسته‌ست"
    },
    {
        "author": "خیام",
        "content": "یک جرعهٔ می ز ملک کاووس به است / از تخت قباد و ملکت طوس به است / هر ناله که رندی به سحرگاه زند / از طاعت زاهدان سالوس به است"
    },
    {
        "author": "خیام",
        "content": "چون عمر به سر رسد چه شیرین و چه تلخ / پیمانه چو پر شود چه بغداد و چه بلخ / می نوش که بعد از من و تو ماه بسی / از سَلخ به غٌرّه آید از غره به سلخ"
    },
    {
        "author": "خیام",
        "content": "آنان که محیط فضل و آداب شدند / در جمع کمال شمع اصحاب شدند / ره زین شب تاریک نبردند برون / گفتند فسانه‌ای و در خواب شدند"
    },
    {
        "author": "خیام",
        "content": "آن را که به صحرای علل تاخته‌اند / بی او همه کارها بپرداخته‌اند / امروز بهانه‌ای درانداخته‌اند / فردا همه آن بود که درساخته‌اند"
    },
    {
        "author": "خیام",
        "content": "آن‌ها که کهن شدند و این‌ها که نوند / هر کس به مراد خویش یک تک به دوند / این کهنه‌جهان به کس نماند باقی / رفتند و رویم دیگر آیند و روند"
    },
    {
        "author": "خیام",
        "content": "آن‌کس که زمین و چرخ و افلاک نهاد / بس داغ که او بر دل غمناک نهاد / بسیار لب چو لعل و زلفین چو مشک / در طبل زمین و حقهٔ خاک نهاد"
    },
    {
        "author": "خیام",
        "content": "آرند یکی و دیگری بربایند / بر هیچ‌کسی راز همی‌نگشایند / ما را ز قضا جز این قدر ننمایند / پیمانهٔ عمر ماست می‌پیمایند"
    },
    {
        "author": "خیام",
        "content": "اجرام که ساکنان این ایوان‌اند / اسباب تردد خردمندان‌اند / هان تا سر رشتهٔ خرد گم نکنی / کآنان که مدبرند سرگردان‌اند"
    },
    {
        "author": "خیام",
        "content": "از آمدنم نبود گردون را سود / وز رفتن من جلال و جاهش نفزود / وز هیچ کسی نیز دو گوشم نشنود / کاین آمدن و رفتنم از بهر چه بود"
    },
    {
        "author": "خیام",
        "content": "از رنج کشیدن آدمی حر گردد / قطره چو کشد حبس صدف در گردد / گر مال نماند سر بماناد به جای / پیمانه چو شد تهی دگر پر گردد"
    },
    {
        "author": "خیام",
        "content": "افسوس که سرمایه ز کف بیرون شد / وز دست اجل بسی جگرها خون شد / کس نآمد از آن جهان که پرسم از وی / کاحوال مسافران دنیا چون شد"
    },
    {
        "author": "خیام",
        "content": "افسوس که نامهٔ جوانی طی شد / و آن تازه بهار زندگانی دی شد / آن مرغ طرب که نام او بود شباب / افسوس ندانم که کی آمد کی شد"
    },
    {
        "author": "خیام",
        "content": "ای بس که نباشیم و جهان خواهد بود / نی نام ز ما و نی‌ نشان خواهد بود / زین پیش نبودیم و نبد هیچ خلل / زین پس چو نباشیم همان خواهد بود"
    },
    {
        "author": "خیام",
        "content": "این عقل که در ره سعادت پوید / روزی صد بار خود تو را می‌گوید / دریاب تو این یک دم وقتت که نه‌ای / آن تره که بدروند و دیگر روید"
    },
    {
        "author": "خیام",
        "content": "این قافلهٔ عمر عجب می‌گذرد / دریاب دمی که با طرب می‌گذرد / ساقی غم فردای حریفان چه خوری / پیش آر پیاله را که شب می‌گذرد"
    },
    {
        "author": "خیام",
        "content": "بر پشت من از زمانه تو می‌آید / وز من همه کار نانکو می‌آید / جان عزم رحیل کرد و گفتم بمرو / گفتا چه کنم خانه فرومی‌آید"
    },
    {
        "author": "خیام",
        "content": "بر چرخ فلک هیچ کسی چیر نشد / وز خوردن آدمی زمین سیر نشد / مغرور بدانی که نخورده‌ست تو را / تعجیل مکن هم بخورد دیر نشد"
    },
    {
        "author": "خیام",
        "content": "بر چشم تو عالم ارچه می‌آرایند / مگرای بدان که عاقلان نگرایند / بسیار چو تو روند و بسیار آیند / بربای نصیب خویش کت بربایند"
    },
    {
        "author": "خیام",
        "content": "بر من قلم قضا چو بی من رانند / پس نیک و بدش ز من چرا می‌دانند / دی بی من و امروز چو دی بی من و تو / فردا به چه حجتم به داور خوانند"
    },
    {
        "author": "خیام",
        "content": "تا چند اسیر رنگ و بو خواهی شد / چند از پی هر زشت و نکو خواهی شد / گر چشمهٔ زمزمی و گر آب حیات / آخر به دل خاک فروخواهی شد"
    },
    {
        "author": "خیام",
        "content": "تا راه قلندری نپویی نشود / رخساره بخون دل نشویی نشود / سودا چه پزی تا که چو دلسوختگان / آزاد به ترک خود نگویی نشود"
    },
    {
        "author": "خیام",
        "content": "تا زهره و مه در آسمان گشت پدید / بهتر ز می ناب کسی هیچ ندید / من در عجبم ز می‌فروشان کایشان / به زآن‌که فروشند چه خواهند خرید"
    },
    {
        "author": "خیام",
        "content": "چون روزی و عمر بیش و کم نتوان کرد / دل را به کم و بیش دژم نتوان کرد / کار من و تو چنان‌که رای من و توست / از موم به دست خویش هم نتوان کرد"
    },
    {
        "author": "خیام",
        "content": "حیی که به قدرت سر و رو می‌سازد / همواره همو کار عدو می‌سازد / گویند قرابه‌گر مسلمان نبود / او را تو چه گویی که کدو می‌سازد"
    },
    {
        "author": "خیام",
        "content": "در دهر چو آواز گل تازه دهند / فرمای بتا که می به‌اندازه دهند / از حور و قصور و ز بهشت و دوزخ / فارغ بنشین که آن هر آوازه دهند"
    },
    {
        "author": "خیام",
        "content": "در دهر هر آن‌که نیم‌نانی دارد / از بهر نشست آشیانی دارد / نه خادم کس بود نه مخدوم کسی / گو شاد بزی که خوش‌جهانی دارد"
    },
    {
        "author": "خیام",
        "content": "دهقان قضا بسی چو ما کشت و درود / غم خوردن بیهوده نمی‌دارد سود / پر کن قدح می به کفم درنه زود / تا باز خورم که بودنی‌ها همه بود"
    },
    {
        "author": "خیام",
        "content": "روزی‌ست خوش و هوا نه گرم است و نه سرد / ابر از رخ گلزار همی‌شوید گرد / بلبل به زبان حال خود با گل زرد / فریاد همی‌کند که می باید خورد"
    },
    {
        "author": "خیام",
        "content": "زآن پیش که بر سرت شبیخون آرند / فرمای که تا بادهٔ گلگون آرند / تو زر نه‌ای ای غافل نادان که تو را / در خاک نهند و باز بیرون آرند"
    },
    {
        "author": "خیام",
        "content": "عمرت تا کی به خودپرستی گذرد / یا در پی نیستی و هستی گذرد / می نوش که عمری که اجل در پی اوست / آن به که به خواب یا به مستی گذرد"
    },
    {
        "author": "خیام",
        "content": "کس مشکل اسرار اجل را نگشاد / کس یک قدم از دایره بیرون ننهاد / من می‌نگرم ز مبتدی تا استاد / عجز است به دست هرکه از مادر زاد"
    },
    {
        "author": "خیام",
        "content": "کم کن طمع از جهان و می‌زی خرسند / از نیک و بد زمانه بگسل پیوند / می در کف و زلف دلبری گیر که زود / هم بگذرد و نماند این روزی چند"
    },
    {
        "author": "خیام",
        "content": "گرچه غم و رنج من درازی دارد / عیش و طرب تو سرفرازی دارد / بر هر دو مکن تکیه که دوران فلک / در پرده هزار گونه بازی دارد"
    },
    {
        "author": "خیام",
        "content": "گردون ز زمین هیچ گلی برنارد / کش نشکند و هم به زمین نسپارد / گر ابر چو آب خاک را بردارد / تا حشر همه خون عزیزان بارد"
    },
    {
        "author": "خیام",
        "content": "گر یک نفست ز زندگانی گذرد / مگذار که جز به شادمانی گذرد / هشدار که سرمایهٔ سودای جهان / عمر است چنان کش گذرانی گذرد"
    },
    {
        "author": "خیام",
        "content": "گویند بهشت و حورعین خواهد بود / آنجا می و شیر و انگبین خواهد بود / گر ما می و معشوق گزیدیم چه باک / چون عاقبت کار چنین خواهد بود"
    },
    {
        "author": "خیام",
        "content": "گویند بهشت و حور و کوثر باشد / جوی می و شیر و شهد و شکر باشد / پر کن قدح باده و بر دستم نه / نقدی ز هزار نسیه خوش‌تر باشد"
    },
    {
        "author": "خیام",
        "content": "گویند هر آن کسان که با پرهیزند / زآن‌سان که بمیرند چنان برخیزند / ما با می و معشوقه از آنیم مدام / باشد که به حشرمان چنان انگیزند"
    },
    {
        "author": "خیام",
        "content": "می خور که ز دل کثرت و قلت ببرد / و اندیشه هفتاد و دو ملت ببرد / پرهیز مکن ز کیمیایی که از او / یک جرعه خوری هزار علت ببرد"
    },
    {
        "author": "خیام",
        "content": "هر راز که اندر دل دانا باشد / باید که نهفته‌تر ز عنقا باشد / کاندر صدف از نهفتگی گردد در / آن قطره که راز دل دریا باشد"
    },
    {
        "author": "خیام",
        "content": "هر صبح که روی لاله شبنم گیرد / بالای بنفشه در چمن خم گیرد / انصاف مرا ز غنچه خوش می‌آید / کاو دامن خویشتن فراهم گیرد"
    },
    {
        "author": "خیام",
        "content": "هرگز دل من ز علم محروم نشد / کم ماند ز اسرار که معلوم نشد / هفتاد و دو سال فکر کردم شب و روز / معلومم شد که هیچ معلوم نشد"
    },
    {
        "author": "خیام",
        "content": "هم دانهٔ امید به خرمن ماند / هم باغ و سرای بی تو و من ماند / سیم و زر خویش از درمی تا به جوی / با دوست بخور گرنه به دشمن ماند"
    },
    {
        "author": "خیام",
        "content": "یاران موافق همه از دست شدند / در پای اجل یکان یکان پست شدند / خوردیم ز یک شراب در مجلس عمر / دوری دو سه پیشتر ز ما مست شدند"
    },
    {
        "author": "خیام",
        "content": "یک جام شراب صد دل و دین ارزد / یک جرعهٔ می مملکت چین ارزد / جز بادهٔ لعل نیست در روی زمین / تلخی که هزار جان شیرین ارزد"
    },
    {
        "author": "خیام",
        "content": "یک قطرهٔ آب بود با دریا شد / یک ذرهٔ خاک با زمین یکتا شد / آمدشدن تو اندر این عالم چیست / آمد مگسی پدید و ناپیدا شد"
    },
    {
        "author": "خیام",
        "content": "یک نان به دو روز اگر بود حاصل مرد / از کوزه شکسته‌ای دمی آبی سرد / مأمور کم از خودی چرا باید بود / یا خدمت چون خودی چرا باید کرد"
    },
    {
        "author": "خیام",
        "content": "آن لعل در آبگینهٔ ساده بیار / وآن محرم و مونس هر آزاده بیار / چون می‌دانی که مدت عالم خاک / باد است که زود بگذرد باده بیار"
    },
    {
        "author": "خیام",
        "content": "از بودنی ای دوست چه داری تیمار / وز فکرت بیهوده دل و جان افکار / خرم بزی و جهان به شادی گذران / تدبیر نه با تو کرده‌اند اول کار"
    },
    {
        "author": "خیام",
        "content": "افلاک که جز غم نفزایند دگر / ننهند به جا تا نربایند دگر / ناآمدگان اگر بدانند که ما / از دهر چه می‌کشیم نایند دگر"
    },
    {
        "author": "خیام",
        "content": "ای دل غم این جهان فرسوده مخور / بیهوده نه‌ای غمان بیهوده مخور / چون بوده گذشت و نیست نابوده پدید / خوش باش غم بوده و نابوده مخور"
    },
    {
        "author": "خیام",
        "content": "ایدل همه اسباب جهان خواسته گیر / باغ طربت به سبزه آراسته گیر / و آنگاه بر آن سبزه شبی چون شبنم / بنشسته و بامداد برخاسته گیر"
    },
    {
        "author": "خیام",
        "content": "این اهل قبور خاک گشتند و غبار / هر ذره ز هر ذره گرفتند کنار / آه این چه شراب است که تا روز شمار / بیخود شده و بی‌خبرند از همه کار"
    },
    {
        "author": "خیام",
        "content": "خشت سر خم ز ملکت جم خوشتر / بوی قدح از غذای مریم خوشتر / آه سحری ز سینهٔ خماری / از نالهٔ بوسعید و ادهم خوشتر"
    },
    {
        "author": "خیام",
        "content": "در دایرهٔ سپهرِ ناپیدا غور / جامی‌ست که جمله را چشانند بدور / نوبت چو به دورِ تو رسد آه مکن / می نوش به خوشدلی که دور است نه جور"
    },
    {
        "author": "خیام",
        "content": "دی کوزه‌گری بدیدم اندر بازار / بر پاره گلی لگد همی زد بسیار / و آن گل بزبان حال با او می‌گفت / من همچو تو بوده‌ام مرا نیکودار"
    },
    {
        "author": "خیام",
        "content": "ز آن می که حیات جاودانیست بخور / سرمایه لذت جوانی است بخور / سوزنده چو آتش است لیکن غم را / سازنده چو آب زندگانی است بخور"
    },
    {
        "author": "خیام",
        "content": "گر باده خوری تو با خردمندان خور / یا با صنمی لاله رخی خندان خور / بسیار مخور ورد مکن فاش مساز / اندک خور و گه گاه خور و پنهان خور"
    },
    {
        "author": "خیام",
        "content": "وقت سحر است خیز ای طرفه پسر / پر بادهٔ لعل کن بلورین ساغر / کاین یکدم عاریت در این کنج فنا / بسیار بجویی و نیابی دیگر"
    },
    {
        "author": "خیام",
        "content": "از جملهٔ رفتگان این راه دراز / باز آمده کیست تا به ما گوید راز / پس بر سر این دو راههٔ آز و نیاز / تا هیچ نمانی که نمی‌آیی باز"
    },
    {
        "author": "خیام",
        "content": "ای پیر خردمند پگه‌تر برخیز / و آن کودک خاکبیز را بنگر تیز / پندش ده گو که نرم نرمک می‌بیز / مغز سر کیقباد و چشم پرویز"
    },
    {
        "author": "خیام",
        "content": "وقت سحر است خیز ای مایه ناز / نرمک نرمک باده خور و چنگ نواز / کانها که بجایند نپایند بسی / و آنها که شدند کس نمیاید باز"
    },
    {
        "author": "خیام",
        "content": "مرغی دیدم نشسته بر باره طوس / در پیش نهاده کله کیکاووس / با کله همی گفت که افسوس افسوس / کو بانگ جرسها و کجا ناله کوس"
    },
    {
        "author": "خیام",
        "content": "جامی است که عقل آفرین میزندش / صد بوسه ز مهر بر جبین میزندش / این کوزه‌گر دهر چنین جام لطیف / می‌سازد و باز بر زمین میزندش"
    },
    {
        "author": "خیام",
        "content": "خیام اگر ز باده مستی خوش باش / با ماهرخی اگر نشستی خوش باش / چون عاقبت کار جهان نیستی است / انگار که نیستی چو هستی خوش باش"
    },
    {
        "author": "خیام",
        "content": "در کارگه کوزه‌گری رفتم دوش / دیدم دو هزار کوزه گویا و خموش / ناگاه یکی کوزه برآورد خروش / کو کوزه‌گر و کوزه‌خر و کوزه فروش"
    },
    {
        "author": "خیام",
        "content": "ایام زمانه از کسی دارد ننگ / کو در غم ایام نشیند دلتنگ / می خور تو در آبگینه با ناله چنگ / زان پیش که آبگینه آید بر سنگ"
    },
    {
        "author": "خیام",
        "content": "از جرم گِل سیاه تا اوج زحل / کردم همه مشکلاتِ کلی را حل / بگشادم بندهای مشکل به حیل / هر بند گشاده شد به جز بند اجل"
    },
    {
        "author": "خیام",
        "content": "با سرو قدی تازه‌تر از خرمن گل / از دست منه جام می و دامن گل / زان پیش که ناگه شود از باد اجل / پیراهن عمر ما چو پیراهن گل"
    },
    {
        "author": "خیام",
        "content": "ای دوست بیا تا غمِ فردا نخوریم / وین یک دمِ عمر را غنیمت شمریم / فردا که ازین دیرِ فنا درگذریم / با هفت‌هزارسالگان سربه‌سریم"
    },
    {
        "author": "خیام",
        "content": "این چرخ فلک که ما در او حیرانیم / فانوس خیال از او مثالی دانیم / خورشید چراغ دان و عالم فانوس / ما چون صوریم کاندر او حیرانیم"
    },
    {
        "author": "خیام",
        "content": "برخیز ز خواب تا شرابی بخوریم / زان پیش که از زمانه تابی بخوریم / کاین چرخ ستیزه روی ناگه روزی / چندان ندهد زمان که آبی بخوریم"
    },
    {
        "author": "خیام",
        "content": "برخیزم و عزمِ بادهٔ ناب کنم / رنگِ رخِ خود به رنگ عنّاب کنم / این عقل فضول پیشه را مشتی می / بر روی زنم چنانکه در خواب کنم"
    },
    {
        "author": "خیام",
        "content": "بر مفرش خاک خفتگان می‌بینم / در زیرزمین نهفتگان می‌بینم / چندانکه به صحرای عدم مینگرم / ناآمدگان و رفتگان می‌بینم"
    },
    {
        "author": "خیام",
        "content": "تا چند اسیر عقل هر روزه شویم / در دهر چه صد ساله چه یکروزه شویم / در ده تو بکاسه می از آن پیش که ما / در کارگه کوزه‌گران کوزه شویم"
    },
    {
        "author": "خیام",
        "content": "چون نیست مقام ما در این دهر مقیم / پس بی می و معشوق خطائیست عظیم / تا کی ز قدیم و محدث امیدم و بیم / چون من رفتم جهان چه محدث چه قدیم"
    },
    {
        "author": "خیام",
        "content": "خورشید به گِل نَهُفت می‌نتوانم / و اسرار زمانه گفت می‌نتوانم / از بحر تفکرم برآورد خرد / دُرّی که ز بیم سُفت می‌نتوانم"
    },
    {
        "author": "خیام",
        "content": "دشمن به غلط گفت که من فلسفیم / ایزد داند که آنچه او گفت نیم / لیکن چو در این غم‌آشیان آمده‌ام / آخر کم از آنکه من بدانم که کیم"
    },
    {
        "author": "خیام",
        "content": "مائیم که اصل شادی و کان غمیم / سرمایهٔ دادیم و نهاد ستمیم / پستیم و بلندیم و کمالیم و کمیم / آئینهٔ زنگ خورده و جام جمیم"
    },
    {
        "author": "خیام",
        "content": "من می نه ز بهر تنگدستی نخورم / یا از غم رسوایی و مستی نخورم / من می ز برای خوشدلی میخوردم / اکنون که تو بر دلم نشستی نخورم"
    },
    {
        "author": "خیام",
        "content": "من بی می ناب زیستن نتوانم / بی باده کشید بار تن نتوانم / من بنده آن دمم که ساقی گوید / یک جام دگر بگیر و من نتوانم"
    },
    {
        "author": "خیام",
        "content": "هر یک چندی یکی برآید که منم / با نعمت و با سیم و زر آید که منم / چون کارک او نظام گیرد روزی / ناگه اجل از کمین برآید که منم"
    },
    {
        "author": "خیام",
        "content": "یک چند به کودکی باستاد شدیم / یک چند به استادی خود شاد شدیم / پایان سخن شنو که ما را چه رسید / از خاک در آمدیم و بر باد شدیم"
    },
    {
        "author": "خیام",
        "content": "یک روز ز بند عالم آزاد نیم / یک دمزدن از وجود خود شاد نیم / شاگردی روزگار کردم بسیار / در کار جهان هنوز استاد نیم"
    },
    {
        "author": "خیام",
        "content": "از دی که گذشت هیچ از او یاد مکن / فردا که نیامده‌ست فریاد مکن / بر نامده و گذشته بنیاد مکن / حالی خوش باش و عمر بر باد مکن"
    },
    {
        "author": "خیام",
        "content": "ای دیده اگر کور نئی گور ببین / وین عالم پر فتنه و پر شور ببین / شاهان و سران و سروران زیر گلند / روهای چو مه در دهن مور ببین"
    },
    {
        "author": "خیام",
        "content": "برخیز و مخور غم جهان گذران / بنشین و دمی به شادمانی گذران / در طبع جهان اگر وفایی بودی / نوبت بتو خود نیامدی از دگران"
    },
    {
        "author": "خیام",
        "content": "چون حاصل آدمی در این شورستان / جز خوردن غصه نیست تا کندن جان / خرم دل آنکه زین جهان زود برفت / و آسوده کسی که خود نیامد به جهان"
    },
    {
        "author": "خیام",
        "content": "رفتم که در این منزلِ بیداد بُدَن / در دست نخواهد به جز از باد بُدَن / آن را باید به مرگِ من شاد بُدَن / کز دستِ اجل تواند آزاد بُدَن"
    },
    {
        "author": "خیام",
        "content": "رندی دیدم نشسته بر خنگ زمین / نه کفر و نه اسلام و نه دنیا و نه دین / نه حق نه حقیقت نه شریعت نه یقین / اندر دو جهان کرا بود زهره این"
    },
    {
        "author": "خیام",
        "content": "قانع به یک استخوان چو کرکس بودن / به ز آن که طفیل خوان ناکس بودن / با نان جوین خویش حقا که به است / کالوده و پالوده هر خس بودن"
    },
    {
        "author": "خیام",
        "content": "قومی متفکرند اندر ره دین / قومی به گمان فتاده در راه یقین / میترسم از آن که بانگ آید روزی / کای بیخبران راه نه آنست و نه این"
    },
    {
        "author": "خیام",
        "content": "گاویست در آسمان و نامش پروین / یک گاو دگر نهفته در زیر زمین / چشم خردت باز کن از روی یقین / زیر و زبر دو گاو مشتی خر بین"
    },
    {
        "author": "خیام",
        "content": "گر بر فلکم دست بدی چون یزدان / برداشتمی من این فلک را ز میان / از نو فلکی دگر چنان ساختمی / کازاده بکام دل رسیدی آسان"
    },
    {
        "author": "خیام",
        "content": "مشنو سخن از زمانه ساز آمدگان / می خواه مروق به طراز آمدگان / رفتند یکان یکان فراز آمدگان / کس می ندهد نشان ز بازآمدگان"
    },
    {
        "author": "خیام",
        "content": "می خوردن و گرد نیکوان گردیدن / به زانکه بزرق زاهدی ورزیدن / گر عاشق و مست دوزخی خواهد بود / پس روی بهشت کس نخواهد دیدن"
    },
    {
        "author": "خیام",
        "content": "نتوان دل شاد را به غم فرسودن / وقت خوش خود بسنگ محنت سودن / کس غیب چه داند که چه خواهد بودن / می باید و معشوق و به کام آسودن"
    },
    {
        "author": "خیام",
        "content": "آن قصر که با چرخ همیزد پهلو / بر درگه آن شهان نهادندی رو / دیدیم که بر کنگره‌اش فاخته‌ای / بنشسته همی گفت که کوکوکوکو"
    },
    {
        "author": "خیام",
        "content": "از آمدن و رفتن ما سودی کو / وز تار امید عمر ما پودی کو / چندین سر و پای نازنینان جهان / می‌سوزد و خاک می‌شود دودی کو"
    },
    {
        "author": "خیام",
        "content": "از تن چو برفت جان پاک من و تو / خشتی دو نهند بر مغاک من و تو / و آنگاه برای خشت گور دگران / در کالبدی کشند خاک من و تو"
    },
    {
        "author": "خیام",
        "content": "می‌ خور که فلک بهر هلاک من و تو / قصدی دارد به جان پاک من و تو / در سبزه نشین و می روشن می‌خور / کاین سبزه بسی دمد ز خاک من و تو"
    },
    {
        "author": "خیام",
        "content": "از هر چه بجز می است کوتاهی به / می هم ز کف بتان خرگاهی به / مستی و قلندری و گمراهی به / یک جرعه می ز ماه تا ماهی به"
    },
    {
        "author": "خیام",
        "content": "بنگر ز صبا دامن گل چاک شده / بلبل ز جمال گل طربناک شده / در سایه گل نشین که بسیار این گل / در خاک فرو ریزد و ما خاک شده"
    },
    {
        "author": "خیام",
        "content": "تا کی غم آن خورم که دارم یا نه / وین عمر به خوشدلی گذارم یا نه / پرکن قدح باده که معلومم نیست / کاین دم که فرو برم برآرم یا نه"
    },
    {
        "author": "خیام",
        "content": "یک جرعه می کهن ز ملکی نو به / وز هرچه نه می طریق بیرون شو به / در دست به از تخت فریدون صد بار / خشت سر خم ز ملک کیخسرو به"
    },
    {
        "author": "خیام",
        "content": "آن مایه ز دنیا که خوری یا پوشی / معذوری اگر در طلبش میکوشی / باقی همه رایگان نیرزد هشدار / تا عمر گرانبها بدان نفروشی"
    },
    {
        "author": "خیام",
        "content": "از آمدن بهار و از رفتن دی / اوراق وجود ما همی گردد طی / می خور! مخور اندوه که فرمود حکیم / غمهای جهان چو زهر و تریاقش می"
    },
    {
        "author": "خیام",
        "content": "از کوزه‌گری کوزه خریدم باری / آن کوزه سخن گفت ز هر اسراری / شاهی بودم که جام زرینم بود / اکنون شده‌ام کوزه هر خماری"
    },
    {
        "author": "خیام",
        "content": "ای آنکه نتیجهٔ چهار و هفتی / وز هفت و چهار دایم اندر تفتی / می خور که هزار بار بیشت گفتم / باز آمدنت نیست چو رفتی رفتی"
    },
    {
        "author": "خیام",
        "content": "ایدل تو به اسرار معما نرسی / در نکته زیرکان دانا نرسی / اینجا به می لعل بهشتی می ساز / کانجا که بهشت است رسی یا نرسی"
    },
    {
        "author": "خیام",
        "content": "ای دوست حقیقت شنو از من سخنی / با بادهٔ لعل باش و با سیم تنی / کانکس که جهان کرد فراغت دارد / از سبلت چون تویی و ریش چو منی"
    },
    {
        "author": "خیام",
        "content": "ای کاش که جای آرمیدن بودی / یا این ره دور را رسیدن بودی / کاش از پی صد هزار سال از دل خاک / چون سبزه امید بر دمیدن بودی"
    },
    {
        "author": "خیام",
        "content": "بر سنگ زدم دوش سبوی کاشی / سرمست بدم که کردم این عیاشی / با من به زبان حال می‌گفت سبو / من چون تو بدم تو نیز چون من باشی"
    },
    {
        "author": "خیام",
        "content": "بر شاخ امید اگر بری یافتمی / هم رشته خویش را سری یافتمی / تا چند ز تنگنای زندان وجود / ای کاش سوی عدم دری یافتمی"
    },
    {
        "author": "خیام",
        "content": "بر گیر پیاله و سبو ای دلجوی / فارغ بنشین بکشتزار و لب جوی / بس شخص عزیز را که چرخ بدخوی / صد بار پیاله کرد و صد بار سبوی"
    },
    {
        "author": "خیام",
        "content": "پیری دیدم به خانهٔ خماری / گفتم نکنی ز رفتگان اخباری / گفتا می خور که همچو ما بسیاری / رفتند و خبر باز نیامد باری"
    },
    {
        "author": "خیام",
        "content": "تا چند حدیث پنج و چار ای ساقی / مشکل چه یکی چه صد هزار ای ساقی / خاکیم همه چنگ بساز ای ساقی / بادیم همه باده بیار ای ساقی"
    },
    {
        "author": "خیام",
        "content": "چندان که نگاه می‌کنم هر سویی / در باغ روان است ز کوثر جویی / صحرا چو بهشت است ز کوثر کم گوی / بنشین به بهشت با بهشتی رویی"
    },
    {
        "author": "خیام",
        "content": "خوش باش که پخته‌اند سودای تو دی / فارغ شده‌اند از تمنای تو دی / قصه چه کنم که به تقاضای تو دی / دادند قرار کار فردای تو دی"
    },
    {
        "author": "خیام",
        "content": "در کارگه کوزه‌گری کردم رای / در پایه چرخ دیدم استاد بپای / میکرد دلیر کوزه را دسته و سر / از کله پادشاه و از دست گدای"
    },
    {
        "author": "خیام",
        "content": "در گوش دلم گفت فلک پنهانی / حکمی که قضا بود ز من میدانی / در گردش خویش اگر مرا دست بدی / خود را برهاندمی ز سرگردانی"
    },
    {
        "author": "خیام",
        "content": "زان کوزهٔ می که نیست در وی ضرری / پر کن قدحی بخور بمن ده دگری / زان پیشتر ای صنم که در رهگذری / خاک من و تو کوزه‌ کند کوزه‌گری"
    },
    {
        "author": "خیام",
        "content": "گر آمدنم بخود بُدی، نامدمی / ور نیز شدن بمن بُدی، کی شدمی / به زان نَبُدی که اندر این دیر خراب / نه آمدمی نه شدمی نه بُدَمی"
    },
    {
        "author": "خیام",
        "content": "گر دست دهد ز مغز گندم نانی / وز می دو منی ز گوسفندی رانی / با لاله رخی و گوشه بستانی / عیشی بود آن نه حد هر سلطانی"
    },
    {
        "author": "خیام",
        "content": "گر کار فلک به عدل سنجیده بدی / احوال فلک جمله پسندیده بدی / ور عدل بدی بکارها در گردون / کی خاطر اهل فضل رنجیده بدی"
    },
    {
        "author": "خیام",
        "content": "هان کوزه‌گرا بپای اگر هشیاری / تا چند کنی بر گل مردم خواری / انگشت فریدون و کف کیخسرو / بر چرخ نهاده‌ای چه می‌پنداری"
    },
    {
        "author": "خیام",
        "content": "هنگام صبوح ای صنم فرخ پی / برساز ترانه‌ای و پیش‌آور می / کافکند بخاک صد هزاران جم و کی / این آمدن تیرمه و رفتن دی"
    },
    {
        "author": "خیام",
        "content": "هرچند که رنگ و روی زیباست مرا، / چون لاله رخ و چو سَرْو بالاست مرا، / معلوم نشد که در طَرَبخانهٔ خاک / نقّاشِ ازل بهرِ چه آراست مرا؟"
    },
    {
        "author": "خیام",
        "content": "آورد به اِضطرارم اوّل به وجود، / جز حیرتم از حیات چیزی نفزود، / رفتیم به اِکراه و ندانیم چه بود / زین آمدن و بودن و رفتن مقصود!"
    },
    {
        "author": "خیام",
        "content": "از آمدنم نبود گردون را سود، / وز رفتن من جاه و جلالش نفزود؛ / وز هیچ‌کسی نیز دو گوشم نشنود، / کاین آمدن و رفتنم از بهر چه بود!"
    },
    {
        "author": "خیام",
        "content": "ای دل تو به ادراکِ معمّا نرسی، / در نکتهٔ زیرکانِ دانا نرسی؛ / اینجا ز می و جام بهشتی می‌ساز، / کانجا که بهشت است رسی یا نرسی "
    },
    {
        "author": "خیام",
        "content": "دل سِرّ‌‌ِ حیات اگر کَماهی دانست، / در مرگ هم اسرار الهی دانست؛ / امروز که با خودی، ندانستی هیچ، / فردا که ز خود رَوی چه خواهی دانست؟"
    },
    {
        "author": "خیام",
        "content": "* تا چند زنم به روی دریاها خشت، / بیزار شدم ز بت‌پرستان و کُنِشْت؛ / خیام که گفت دوزخی خواهد بود؟ / که رفت به دوزخ و که آمد ز بهشت؟"
    },
    {
        "author": "خیام",
        "content": "اسرار اَزَل را نه تو دانی و نه من، / وین حرفِ معمّا نه تو خوانی و نه من؛ / هست از پس پرده گفت‌وگوی من و تو، / چون پرده برافتد، نه تو مانی و نه من."
    },
    {
        "author": "خیام",
        "content": "این بحرِ وجود آمده بیرون ز نهفت، / کس نیست که این گوهرِ تحقیق بِسُفْت؛ / هرکس سخنی از سَرِ سودا گفته‌است، / زان روی که هست، کس نمی‌داند گفت."
    },
    {
        "author": "خیام",
        "content": "اَجرام که ساکنان این ایوان‌اند، / اسبابِ تَرَدُّدِ خردمندان‌اند، / هان تا سرِ رشتهٔ خِرَد گُم نکنی، / کانان که مُدَبّرند سرگردان‌اند!"
    },
    {
        "author": "خیام",
        "content": "دوری که در [او] آمدن و رفتنِ ماست، / او را نه نهایت، نه بدایت پیداست، / کس می‌نزند دمی درین معنی راست، / کاین آمدن از کجا و رفتن به کجاست!"
    },
    {
        "author": "خیام",
        "content": "دارنده چو ترکیبِ طِبایع آراست، / از بهرِ چه اوفْکَنْدَش اندر کم‌وکاست؟ / گر نیک آمد، شکستن از بهرِ چه بود؟ / ور نیک نیامد این صُوَر، عیب کراست؟"
    },
    {
        "author": "خیام",
        "content": "آنان ‌که محیطِ فضل و آداب شدند، / در جمعِ کمال شمعِ اَصحاب شدند، / رَه زین شبِ تاریک نبردند به روز، / گفتند فسانه‌ای و در خواب شدند."
    },
    {
        "author": "خیام",
        "content": "* آنان‌ که ز پیش رفته‌اند ای ساقی، / در خاکِ غرور خفته‌اند ای ساقی، / رو باده خور و حقیقت از من بشنو: / باد است هر آن‌چه گفته‌اند ای ساقی."
    },
    {
        "author": "خیام",
        "content": "* آن بیخبران که دُرّ‌ِ معنی سُفتند، / در چرخ به انواعْ سخن‌ها گفتند؛ / آگه چو نگشتند بر اَسرارِ جهان، / اول زَنَخی زدند و آخر خفتند!"
    },
    {
        "author": "خیام",
        "content": "گاوی است بر آسمان قَرینِ پروین، / گاوی است دگر نهفته در زیر زمین؛ / گر بینایی، چشمِ حقیقت بگشا: / زیر و زَبَرِ دو گاو مشتی خر بین."
    },
    {
        "author": "خیام",
        "content": "امروز که نوبت جوانی من است، / می نوشم از آن‌که کامرانی من است؛ / عیبم مکنید. گرچه تلخ است خوش است، / تلخ است، از آن‌که زندگانی من است."
    },
    {
        "author": "خیام",
        "content": "گر آمدنم به من بُدی، نامَدَمی. / ور نیز شدن به من بدی، کی شدمی؟ / بِهْ زان نَبُدی که اندرین دیْرِ خراب، / نه آمدمی، نه شدمی، نه بُدَمی."
    },
    {
        "author": "خیام",
        "content": "از آمدن و رفتنِ ما سودی کو؟ / وز تارِ وجودِ عمرِ ما پودی کو؟ / در چَنْبَرِ چرخِ جانِ چندین پاکان، / می‌سوزد و خاک می‌شود، دودی کو؟"
    },
    {
        "author": "خیام",
        "content": "افسوس که بیفایده فرسوده شدیم، / وَز داسِ سپهرِ سرنگون سوده شدیم؛ / دردا و ندامتا که تا چشم زدیم، / نابوده به کامِ خویش، نابوده شدیم!"
    },
    {
        "author": "خیام",
        "content": "* با یار چو آرمیده باشی همه عمر، / لذاتِ جهان چشیده باشی همه عمر، / هم آخِرِ کار رحلتت خواهد بود، / خوابی باشد که دیده‌باشی همه عمر."
    },
    {
        "author": "خیام",
        "content": "اکنون که ز خوشدلی به‌جز نام نمانْد، / یک همدمِ پخته جز میِ خام نماند؛  / دستِ طَرَب از ساغرِ می بازمگیر / امروز که در دست به‌جز جام نماند!"
    },
    {
        "author": "خیام",
        "content": "ای‌کاش که جای آرمیدن بودی، / یا این رَهِ دور را رسیدن بودی؛ / کاش از پیِ صد هزار سال از دل خاک، / چون سبزه امیدِ بر دمیدن بودی!"
    },
    {
        "author": "خیام",
        "content": "چون حاصلِ آدمی درین جایِ دودَر، / جز دردِ دل و دادنِ جان نیست دگر؛ / خرّم دلِ آن‌که یک نفس زنده نبود، / و آسوده کسی‌ که خود نزاد از مادر!"
    },
    {
        "author": "خیام",
        "content": "* آن‌کس که زمین و چرخِ اَفلاک نهاد، / بس داغ که او بر دلِ غمناک نهاد؛ / بسیار لبِ چو لعل و زُلفینِ چو مشک / در طَبلِ زمین و حُقّهِٔ خاک نهاد!"
    },
    {
        "author": "خیام",
        "content": "گر بر فَلَکَم دست بُدی چون یزدان، / برداشتمی من این فلک را ز میان؛ / از نو فلک دگر چُنان ساختمی، / کازاده به کامِ دل رسیدی آسان. "
    },
    {
        "author": "خیام",
        "content": "بر لوحْ نشانِ بودنی‌ها بوده‌است، / پیوسته قلم ز نیک و بد فرسوده‌است؛ / در روز ازل هر آن‌چه بایست بداد، / غم خوردن و کوشیدنِ ما بیهوده است،"
    },
    {
        "author": "خیام",
        "content": "چون روزی و عمر بیش‌وکم نتوان‌کرد، / خود را به کم و بیش دُژَم نتوان‌کرد؛ / کار من و تو چنان‌که رأی من و تو ست / از موم به دست خویش هم نتوان‌کرد."
    },
    {
        "author": "خیام",
        "content": "افلاک که جز غم نفزایند دگر؛ / نَنْهَند به جا تا نربایند دگر؛ / نا آمدگان اگر بدانند که ما / از دَهْر چه می‌کشیم، نایند دگر."
    },
    {
        "author": "خیام",
        "content": "ای آن‌که نتیجهٔ چهار و هفتی، / وز هفت و چهار دایم اندر تَفْتی، / می خور که هزار باره بیشت گفتم: / باز آمدنت نیست، چو رفتی رفتی."
    },
    {
        "author": "خیام",
        "content": "* تا خاکِ مرا به قالب آمیخته‌اند، / بس فتنه که از خاک برانگیخته‌اند؛ / من بهتر ازین نمی‌توانم بودن / کز بوته مرا چنین برون ریخته‌اند."
    },
    {
        "author": "خیام",
        "content": "* تا کی ز چراغِ مسجد و دودِ کُنِشْت؟ / تا کی ز زیانِ دوزخ و سودِ بهشت؟ / رو بر سر لوح بین که استادِ قضا / اندر ازل آن‌چه بودنی بود، نوشت."
    },
    {
        "author": "خیام",
        "content": "* ای دل چو حقیقتِ جهان هست مَجاز، / چندین چه بَری خواری ازین رنجِ دراز! / تن را به قضا سپار و با درد بساز، / کاین رفته قلم زِ بهرِ تو ناید باز."
    },
    {
        "author": "خیام",
        "content": "در گوشِ دلم گفت فلک پنهانی: / حُکمی که قضا بُوَد ز من می‌دانی؟ / در گردشِ خود اگر مرا دست بُدی، / خود را برهاندمی ز سر گردانی."
    },
    {
        "author": "خیام",
        "content": "نیکی و بدی که در نهادِ بشر است، / شادی و غمی که در قضا و قدر است، / با چرخ مکن حواله کاندر رَهِ عقل، / چرخ از تو هزار بار بیچاره‌تر است."
    },
    {
        "author": "خیام",
        "content": "افسوس که نامهٔ جوانی طی شد، / وان تازه‌بهار زندگانی دی شد؛ / حالی که ورا نام جوانی گفتند، / معلوم نشد که او کیْ آمد، کیْ شد!"
    },
    {
        "author": "خیام",
        "content": "افسوس که سرمایه ز کَف بیرون شد، / در پایِ اَجَل بسی جگرها خون شد! / کس نامد از آن جهان که پرسم از وی: / کاحوالِ مسافرانِ دنیا چون شد."
    },
    {
        "author": "خیام",
        "content": "یک‌چند به کودکی به استاد شدیم؛ / یک‌چند ز استادی خود شاد شدیم؛ / پایان سخن شنو که مارا چه رسید: / چو آب برآمدیم و چون باد شدیم!"
    },
    {
        "author": "خیام",
        "content": "یارانِ موافق همه از دست شدند، / در پای اجل یکان‌یکان پَست شدند، / بودیم به یک شراب در مجلسِ عمر، / یک دَوْر ز ما پیشترک مست شدند!"
    },
    {
        "author": "خیام",
        "content": "ای چرخِ فلک خرابی از کینهٔ توست، / بیداد گری پیشهٔ دیرینهٔ توست، / وی خاک اگر سینهٔ تو بشکافند، / بس گوهر قیمتی که در سینهٔ توست."
    },
    {
        "author": "خیام",
        "content": "چون چرخ به کام یک خردمند نگشت، / خواهی تو فلک هفت شِمُر، خواهی هشت، / چون باید مُرد و آرزوها همه هِشْت، / چه مور خورد به گور و چه گرگ به دشت."
    },
    {
        "author": "خیام",
        "content": "یک قطرهٔ آب بود و با دریا شد، / یک ذرّهٔ خاک و با زمین یکتا شد، / آمد شدنِ تو اندرین عالم چیست؟ / آمد مگسی پدید و ناپیدا شد."
    },
    {
        "author": "خیام",
        "content": "* می‌پرسیدی که چیست این نقشِ مجاز، / گر برگویم حقیقتش هست دراز، / نقشی است پدید آمده از دریایی، / و آنگاه شده به قَعْرِ آن دریا باز."
    },
    {
        "author": "خیام",
        "content": "جامی است که عقل آفرین می‌زندش، / صد بوسه زِ مِهْر بر جَبین می‌زندش؛ / این کوزه‌گر دَهْر چنین جامِ لطیف / می‌سازد و باز بر زمین می‌زندش!"
    },
    {
        "author": "خیام",
        "content": "اجزای پیاله‌ای که درهم پیوست، / بشکستنِ آن روا نمی‌دارد مست، / چندین سر و ساقِ نازنین و کفِ دست، / از مِهرِ که پیوست و به کینِ که شکست؟"
    },
    {
        "author": "خیام",
        "content": "عالَم اگر ازبهرِ تو می‌آرایند، / مَگْرای بدان که عاقلان نگرایند؛ / بسیار چو تو روند و بسیار آیند. / بربای نصیبِ خویش کِتْ بربایند."
    },
    {
        "author": "خیام",
        "content": "از جملهٔ رفتگانِ این راهِ دراز، / بازآمده‌ای کو که به ما گوید راز؟ / هان بر سر این دو راهه از روی نیاز، / چیزی نگذاری که نمی‌آیی باز!"
    },
    {
        "author": "خیام",
        "content": "می خور که به زیرِ گِل بسی خواهی خفت، / بی مونس و بی رفیق و بی همدم و جفت؛ / زنهار به کس مگو تو این رازِ نهفت: / هر لاله که پَژْمُرد، نخواهد بِشْکفت."
    },
    {
        "author": "خیام",
        "content": "* پیری دیدم به خانهٔ خَمّاری، / گفتم: نکنی ز رفتگان اِخباری؟ / گفتا، می خور که همچو ما بسیاری، / رفتند و کسی بازنیامد باری!"
    },
    {
        "author": "خیام",
        "content": "بسیار بگشتیم به گِرْدِ در و دشت، / اندر همه آفاق بگشتیم به گشت؛ / کس را نشنیدیم که آمد زین راه / راهی که برفت، راهرو بازنگشت!"
    },
    {
        "author": "خیام",
        "content": "ما لُعْبَتِکانیم و فلک لُعبَت‌باز، / از روی حقیقتی نه از روی مَجاز؛ / یک‌چند درین بساط بازی کردیم، / رفتیم به صندوقِ عدم یک‌یک باز!"
    },
    {
        "author": "خیام",
        "content": "ای بس که نباشیم و جهان خواهد‌بود، / نی نام زِ ما و نه نشان خواهد‌بود؛ / زین پیش نبودیم و نَبُد هیچ خَلَل، / زین پس چو نباشیم همان خواهد‌بود."
    },
    {
        "author": "خیام",
        "content": "بر مَفْرشِ خاک خفتگان می‌بینم، / در زیر زمین نهفتگان می‌بینم؛ / چندان‌که به صحرای عدم می‌نگرم، / ناآمدگان و رفتگان می‌بینم!"
    },
    {
        "author": "خیام",
        "content": "این کهنه رباط را که عالم نام است / آرامگَهِ اَبْلَقِ صبح و شام است، / بزمی است که واماندهٔ صد جمشید است، / گوری است که خوابگاهِ صد بهرام است!"
    },
    {
        "author": "خیام",
        "content": "آن قصر که بهرام درو جام گرفت، / آهو بچه کرد و روبَهْ آرام گرفت؛ / بهرام که گور می‌گرفتی همه عمر، / دیدی که چگونه گور بهرام گرفت؟"
    },
    {
        "author": "خیام",
        "content": "مرغی دیدم نشسته بر بارهٔ توس، / در چنگ گرفته کلّهٔ کیکاوس، / با کلّه همی‌گفت که: افسوس، افسوس! / کو بانگ جَرَس‌ها و کجا نالهٔ کوس؟"
    },
    {
        "author": "خیام",
        "content": "آن قصر که بر چرخ همی‌زد پهلو، / بر درگهِ او شهان نهادندی رو، / دیدیم که بر کنگره‌اش فاخته‌ای / بنشسته همی‌گفت که: «کوکو، کوکو؟»"
    },
    {
        "author": "خیام",
        "content": "از تن چو برفت جان پاک من و تو، / خشتی دو نهند بر مَغاکِ من و تو؛ / و آنگه زِ برایِ خشتِ گورِ دگران، / در کالبدی کشند خاکِ من و تو."
    },
    {
        "author": "خیام",
        "content": "* هر ذره که بر روی زمینی بوده‌است، / خورشید‌رُخی، زُهره‌جَبینی بوده‌است، / گَرْد از رخِ آستین به آزَرْم فشان، / کان هم رخِ خوب نازنینی بوده‌است."
    },
    {
        "author": "خیام",
        "content": "ای پیرِ خردمند پِگَهْ‌تر برخیز، / وان کودکِ خاک‌بیز را بنگر تیز، / پندش ده و گو که، نرم‌نرمک می‌بیز، / مغزِ سرِ کیقباد و چشمِ پرویز!"
    },
    {
        "author": "خیام",
        "content": "بنگر ز صبا دامن گل چاک شده، / بلبل ز جمال گُل طَرَبناک شده؛ / در سایهٔ گل نشین که بسیار این گل، / از خاک برآمده‌است و در خاک شده!"
    },
    {
        "author": "خیام",
        "content": "ابر آمد و زار بر سرِ سبزه گریست، / بی بادهٔ گُلرنگ نمی‌شاید زیست؛ / این سبزه که امروز تماشاگه ماست، / تا سبزهٔ خاک ما تماشاگه کیست!"
    },
    {
        "author": "خیام",
        "content": "چون ابر به نوروز رخِ لاله بشست، / بر خیز و به جامِ باده کن عزمِ درست، / کاین سبزه که امروز تماشاگه توست، / فردا همه از خاک تو برخواهد رُسْت!"
    },
    {
        "author": "خیام",
        "content": "هر سبزه که بر کنار جویی رُسته‌است، / گویی ز لبِ فرشته‌خویی رسته‌است؛ / پا بر سر سبزه تا به خواری ننهی، / کان سبزه ز خاک لاله‌رویی رسته‌است."
    },
    {
        "author": "خیام",
        "content": "می خور که فلک بهر هلاک من و تو، / قصدی دارد به جانِ پاک من و تو؛ / در سبزه نشین و میِ روشن می‌خور؛ / کاین سبزه بسی دمد ز خاک من و تو!"
    },
    {
        "author": "خیام",
        "content": "دیدم به سرِ عمارتی مردی فرد، / کاو گِل به لگد می‌زد و خوارش می‌کرد، / وان گِل به زبانِ حال با او می‌گفت: / ساکن، که چو من بسی لگد خواهی‌خورد!"
    },
    {
        "author": "خیام",
        "content": "بردار پیاله و سبو ای دل‌جو، / برگَرْد به گِردِ سبزه‌زار و لبِ جو؛ / کاین چرخ بسی قَدّ‌ِ بُتانِ مَهْرو، / صد بار پیاله کرد و صد بار سبو!"
    },
    {
        "author": "خیام",
        "content": "بر سنگ زدم دوش سبوی کاشی، / سرمست بدم چو کردم این اوباشی؛ / با من به زبانِ حال می‌گفت سبو: / من چون تو بُدَم، تو نیز چون من باشی!"
    },
    {
        "author": "خیام",
        "content": "زان کوزهٔ میْ که نیست در وی ضرری، / پُر کن قَدَحی بخور، به من دِهْ دگری، / زان پیشتر ای پسر که دررَهْگُذری، / خاک من و تو کوزه کند کوزه‌گری."
    },
    {
        "author": "خیام",
        "content": "* بر کوزه‌گری پریر کردم گذری، / از خاک همی‌نمود هر دَم هنری؛ / من دیدم اگر ندید هر بی‌بصری، / خاک پدرم در کف هر کوزه‌گری."
    },
    {
        "author": "خیام",
        "content": "* هان کوزه‌گرا بپای اگر هشیاری، / تا چند کنی بر گِل مردم خواری؟ / انگشتِ فریدون و کَفِ کیخسرو، / برچرخ نهاده‌ای، چه می‌پنداری؟"
    },
    {
        "author": "خیام",
        "content": "در کارگه کوزه‌گری کردم رای، / بر پلهٔ چرخ دیدم استاد به‌پای، / می‌کرد دلیر کوزه را دسته و سر، / از کَلّهٔ پادشاه و از دست گدای!"
    },
    {
        "author": "خیام",
        "content": "این کوزه چو من عاشق زاری بوده‌است، / در بندِ سرِ زلفِ نگاری بوده‌است؛ / این دسته که بر گردن او می‌بینی: / دستی است که بر گردن یاری بوده‌است!"
    },
    {
        "author": "خیام",
        "content": "در کارگهِ کوزه‌گری بودم دوش، / دیدم دو هزار کوزه گویا و خموش؛ / هر یک به زبانِ حال با من گفتند: / «کو کوزه‌گر و کوزه‌خر و کوزه‌فروش؟»"
    },
    {
        "author": "خیام",
        "content": "گر من ز می مُغانه مستم، هستم، / گر کافِر و گَبْر و بت‌پرستم، هستم، / هر طایفه‌ای به من گمانی دارد، / من زانِ خودم، چُنان‌که هستم هستم."
    },
    {
        "author": "خیام",
        "content": "می خوردن و شاد بودن آیین من است، / فارغ بودن ز کفر و دین؛ دین من است؛ / گفتم به عروسِ دَهْر: کابین تو چیست؟ / گفتا: - دلِ خرّمِ تو کابینِ من است."
    },
    {
        "author": "خیام",
        "content": "من بی می ناب زیستن نتوانم، / بی باده، کشیدِ بارِ تن نتوانم، / من بندهٔ آن دَمَم که ساقی گوید: / «یک جام دگر بگیر» و من نتوانم."
    },
    {
        "author": "خیام",
        "content": "امشب می جامِ یک‌مَنی خواهم‌کرد، / خود را به دو جامِ می غنی خواهم‌کرد؛ / اول سه طلاقِ عقل و دین خواهم‌داد، / پس دخترِ رَز را به زنی خواهم‌کرد."
    },
    {
        "author": "خیام",
        "content": "* چون مُرده شوم، خاکِ مرا گُم سازید، / احوالِ مرا عبرتِ مردم سازید؛ / خاک تن من به باده آغشته کنید، / وَز کالبدم خشتِ سَرِ خُم سازید."
    },
    {
        "author": "خیام",
        "content": "* چون درگذرم به باده شویید مرا، / تلقین ز شرابِ ناب گویید مرا، / خواهید به روز حَشْر یابید مرا؟ / از خاکِ درِ میکده جویید مرا."
    },
    {
        "author": "خیام",
        "content": "* چندان بخورم شراب، کاین بوی شراب / آید ز تُراب، چون روم زیرِ تُراب، / گر بر سر خاک من رسد مَخموری، / از بوی شراب من شود مست و خراب."
    },
    {
        "author": "خیام",
        "content": "روزی که نهالِ عمر من کنده ‌شود، / و اجزام ز یک‌دگر پراکنده شود؛ / گر زان‌ که صراحیی کُنند از گِل من، / حالی که ز باده پُر کنی زنده شود."
    },
    {
        "author": "خیام",
        "content": "* در پای اجل چو من سرافکنده شوم، / وز بیخ امید عمر بر کنده شوم، / زینهار، گِلَم به جز صراحی نکنید، / باشد که ز بوی می دمی زنده شوم."
    },
    {
        "author": "خیام",
        "content": "* یاران به موافقت چو دیدار کنید، / باید که زِ دوست یاد بسیار کنید؛ / چون بادهٔ خوشگوار نوشید به هم، / نوبت چو به ما رسد نگونسار کنید."
    },
    {
        "author": "خیام",
        "content": "* آنان‌که اسیر عقل و تمییز شدند، / در حسرتِ هست‌ونیست ناچیز شدند؛ / رو با خبرا، تو آب انگور گُزین، / کان بی‌خبران به غوره مِیْویز شدند!"
    },
    {
        "author": "خیام",
        "content": "* ای صاحب فتوی، ز تو پرکارتریم، / با این‌همه مستی، از تو هشیارتریم؛ / تو خونِ کسان خوری و ما خونِ رَزان، / انصاف بده؛ کدام خونخوارتریم؟"
    },
    {
        "author": "خیام",
        "content": "شیخی به زنی فاحشه گفتا: مستی. / هر لحظه به دام دگری پابستی؛ / گفتا؛ شیخا، هر آن‌چه گویی هستم، / آیا تو چنان‌که می‌نمایی هستی؟"
    },
    {
        "author": "خیام",
        "content": "* گویند که دوزخی بُوَد عاشق و مست، / قولی است خلاف، دل در آن نتوان بست، / گر عاشق و مست دوزخی خواهد بود، / فردا باشد بهشت همچون کفِ دست!"
    },
    {
        "author": "خیام",
        "content": "گویند: بهشت و حورعین خواهد‌بود، / و آن‌جا می ناب و اَنْگَبین خواهد‌بود؛ / گر ما می و معشوقه گُزیدیم چه باک؟ / آخِر نه به عاقبت همین خواهد‌بود؟"
    },
    {
        "author": "خیام",
        "content": "* گویند: بهشت و حور و کوثر باشد، / جوی می و شیر و شهد و شکّر باشد؛ / پر کن قدح باده و بر دستم نه، / نقدی ز هزار نسیه بهتر باشد."
    },
    {
        "author": "خیام",
        "content": "* گویند بهشتِ عَدْن با حور خوش است، / من می‌گویم که: آب انگور خوش است / این نقد بگیر و دست از آن نسیه بدار، / کاواز دُهُل برادر از دور خوش است."
    },
    {
        "author": "خیام",
        "content": "کس خُلْد و جَحیم را ندیده‌است ای دل، / گویی که از آن جهان رسیده‌است ای دل؟ / امّید و هراسِ ما به چیزی است کزان، / جز نام نشانی نه پدید است ای دل!"
    },
    {
        "author": "خیام",
        "content": "* من هیچ ندانم که مرا آن‌که سرشت، / از اهل بهشت کرد، یا دوزخ زشت؛ / جامی و بتی و بَربَطی بر لب کِشت. / این هر سه مرا نقد و تو را نسیه بهشت."
    },
    {
        "author": "خیام",
        "content": "چون نیست مقام ما درین دهر مُقیم، / پس بی می و معشوق خطایی است عظیم. / تا کی ز قدیم و مُحْدَث امّیدم و بیم؟ / چون من رفتم، جهان چه مُحْدَث چه قدیم."
    },
    {
        "author": "خیام",
        "content": "چون آمدنم به من نَبُد روز نخست، / وین رفتنِ بی‌مراد عَزمی است درست، / برخیز و میان ببند ای ساقی چُسْت، / کاندوهِ جهان به می فروخواهم‌شست."
    },
    {
        "author": "خیام",
        "content": "چون عمر به سر رسد، چه بغداد چه بلخ، / پیمانه چو پر شود، چه شیرین و چه تلخ؛ / خوش باش که بعد از من و تو ماه بسی، / از سَلْخ به غُرّه آید، از غُرّه به سَلْخ!"
    },
    {
        "author": "خیام",
        "content": "* جُز راهِ قَلَندرانِ میخانه مپوی، / جز باده و جز سِماع و جز یار مجوی؛ / بر کَفْ قَدَحِ باده و بر دوشْ سبو، / می نوش کن ای نگار و بیهوده مگوی."
    },
    {
        "author": "خیام",
        "content": "* ساقی غمِ من بلند‌آوازه شده‌است، / سرمستیِ من برون ز اندازه شده‌است؛ / با مویِ سپیدْ سرخوشم کز میِ تو؛ / پیرانه‌سرم بهارِ دل تازه شده‌است."
    },
    {
        "author": "خیام",
        "content": "* تُنْگی میِ لَعْل خواهم و دیوانی، / سَدّ‌ِ رَمَقی باید و نصف نانی، / وانگه من و تو نشسته در ویرانی، / خوشتر بُوَد آن ز مُلْکَتِ سلطانی."
    },
    {
        "author": "خیام",
        "content": "* من ظاهرِ نیستی و هستی دانم، / من باطنِ هر فراز و پستی دانم؛ / با این‌همه از دانشِ خود شَرْمَم باد، / گر مرتبه‌ای وَرایِ مستی دانم."
    },
    {
        "author": "خیام",
        "content": "از من رَمَقی به سعی ساقی مانده‌است، / وَزْ صحبتِ خلق، بی‌وفاقی مانده‌است؛ / از بادهٔ دوشین قَدَحی بیش نماند. / از عمر ندانم که چه باقی مانده‌است!"
    },
    {
        "author": "خیام",
        "content": "ای بیخبران شکلِ مُجَسَّم هیچ است، / وین طارَمِ نُهْ‌سپهرِ اَرْقَم هیچ است، / خوش باش که در نشیمنِ کَوْن ‌و فَساد. / وابستهٔ یک دمیم و آن هم هیچ است!"
    },
    {
        "author": "خیام",
        "content": "دنیا دیدی و هرچه دیدی هیچ است، / و آن نیز که گفتی و شنیدی هیچ است، / سرتاسرِ آفاق دویدی هیچ است، / و آن نیز که در خانه خزیدی هیچ است."
    },
    {
        "author": "خیام",
        "content": "دنیا به مراد رانده گیر، آخِر چه؟ / وین نامهٔ عمر خوانده گیر، آخِر چه؟ / گیرم که به کامِ دل بماندی صد سال، / صد سال دگر بمانده گیر، آخر چه؟"
    },
    {
        "author": "خیام",
        "content": "* رندی دیدم نشسته بر خِنْگِ زمین، / نه کفر و نه اسلام و نه دنیا و نه دین، / نی حق، نه حقیقت، نه شریعت نه یقین، / اندر دو جهان کرا بُوَد زَهرهٔ این؟"
    },
    {
        "author": "خیام",
        "content": "این چرخِ فلک که ما در او حیرانیم، / فانوس خیال از او مثالی دانیم: / خورشیدْ چراغ دان و عالَم فانوس، / ما چون صُوَریم کاندر او گَردانیم."
    },
    {
        "author": "خیام",
        "content": "چون نیست زِ هرچه هست جُز باد به دست، / چون هست زِ هرچه هست نُقصان و شکست، / انگار که هست، هرچه در عالَم نیست، / پندار که نیست، هرچه در عالَم هست."
    },
    {
        "author": "خیام",
        "content": "بنگر ز جهان چه طَرْف بربستم؟ هیچ، / وَز حاصلِ عمر چیست در دستم؟ هیچ، / شمعِ طَرَبم، ولی چو بنشستم، هیچ، / من جامِ جَمَم، ولی چو بشکستم، هیچ."
    },
    {
        "author": "خیام",
        "content": "از منزلِ کفر تا به دین، یک نفس است، / وز عالم شک تا به یقین، یک نفس است، / این یک نفسِ عزیز را خوش می‌دار، / کَز حاصلِ عمرِ ما همین یک نفس است."
    },
    {
        "author": "خیام",
        "content": "شادی بطلب که حاصلِ عمر دمی است، / هر ذرّه ز خاکِ کیقبادی و جَمی است، / احوالِ جهان و اصلِ این عمر که هست، / خوابی و خیالی و فریبی و دمی است."
    },
    {
        "author": "خیام",
        "content": "تا زُهره و مَهْ در آسمان گشته پدید، / بهتر ز میِ ناب کسی هیچ ندید؛ / من در عجبم ز می‌فروشان، کایشان، / زین بِهْ که فروشند چه خواهند‌خرید؟"
    },
    {
        "author": "خیام",
        "content": "مهتاب به نور دامن شب بشکافت / می نوش، دمی خوشتر از این نتوان یافت / خوش باش و بیندیش که مهتاب بسی / اندر سر گور یک به یک خواهد تافت"
    },
    {
        "author": "خیام",
        "content": "چون عهده نمی‌شود کسی فردا را، / حالی خوش کن تو این دلِ سودا را، / می نوش به ماهتاب، ای ماه که ماه / بسیار بگردد و نیابد ما را."
    },
    {
        "author": "خیام",
        "content": "این قافلهٔ عمر عجب می‌گذرد! / دریاب دمی که با طَرَب می‌گذرد؛ / ساقی، غم فردای حریفان چه خوری. / پیش آر پیاله را، که شب می‌گذرد."
    },
    {
        "author": "خیام",
        "content": "هنگام سپیده‌دم خروس سحری، / دانی که چرا همی‌کند نوحه‌گری؟ / یعنی که: نمودند در آیینهٔ صبح / کز عمر شبی گذشت و تو بیخبری!"
    },
    {
        "author": "خیام",
        "content": "وقت سحر است، خیز ای مایهٔ ناز، / نرمک‌نرمک باده خور و چنگ نواز، / کان‌ها که بجایند نپایند کسی، / و آن‌ها که شدند کس نمی‌آید باز!"
    },
    {
        "author": "خیام",
        "content": "هنگام صبوح ای صنمِ فرخْ‌پی / برساز ترانه‌ای و پیش آور می؛ / کافکند به خاک صد هزاران جَم و کیْ / این آمدنِ تیرمه و رفتنِ دی."
    },
    {
        "author": "خیام",
        "content": "صبح است، دمی بر می گلرنگ زنیم، / وین شیشهٔ نام و ننگ بر سنگ زنیم، / دست از اَمَلِ درازِ خود باز کشیم، / در زلفِ دراز و دامنِ چنگ زنیم."
    },
    {
        "author": "خیام",
        "content": "روزی است خوش و هوا نه گرم است و نه سرد، / ابر از رُخِ گلزار همی‌شوید گَرْد، / بلبل به زبانِ پهلوی با گلِ زرد، / فریاد همی‌زند که: می باید خورد!"
    },
    {
        "author": "خیام",
        "content": "فصلِ گُل و طَرْفِ جویْبار و لبِ کِشْت، / با یک دو سه تازه‌ دلبری حورسرشت؛ / پیش آر قَدَح که باده‌نوشانِ صَبوح، / آسوده ز مسجدند و فارغ ز بهشت."
    },
    {
        "author": "خیام",
        "content": "بر چهرهٔ گُل نسیمِ نوروز خوش است، / در صَحنِ چمن رویِ دل‌افروز خوش است، / از دی که گذشت هرچه گویی خوش نیست؛ / خوش باش و ز دی مگو، که امروز خوش است."
    },
    {
        "author": "خیام",
        "content": "ساقی، گل و سبزه بس طربناک شده‌است، / دریاب که هفتهٔ دگر خاک شده‌است؛ / می نوش و گُلی بچین، که تا در نگری / گل خاک شده‌است و سبزه خاشاک شده‌است."
    },
    {
        "author": "خیام",
        "content": "چون لاله به نوروز قدح گیر به دست، / با لاله‌رخی اگر تو را فرصت هست؛ / می نوش به خرمی، که این چرخِ کبود / ناگاه تو را چو خاک گرداند پَست."
    },
    {
        "author": "خیام",
        "content": "* هر گه که بنفشه جامه در رنگ زند، / در دامنِ گل بادِ صبا چنگ زند، / هشیار کسی بُوَد که، با سیمْبَری / می نوشد و جام باده بر سنگ زند."
    },
    {
        "author": "خیام",
        "content": "برخیز و مخور غمِ جهانِ گُذران، / خوش باش و دمی به شادمانی گذران / در طَبْعِ جهان اگر وفایی بودی، / نوبت به تو خود نیامدی از دگران."
    },
    {
        "author": "خیام",
        "content": "در دایرهِٔ سپهرِ ناپیدا غور، / می نوش به خوشدلی که دور است به جور؛ / نوبت چو به دوْرِ تو رَسَد آه مکن، / جامی است که جمله را چشانند به دوْر!"
    },
    {
        "author": "خیام",
        "content": "از درسِ علوم جمله بگریزی بِهْ، / و اندر سرِ زلفِ دلبر آویزی به، / ز آن پیش که روزگار خونت ریزد، / تو خونِ قِنینه در قدح ریزی به."
    },
    {
        "author": "خیام",
        "content": "ایّامِ زمانه از کسی دارد ننگ، / کاو در غمِ ایّام نشیند دلتنگ؛ / می خور تو در آبگینه با نالهٔ چنگ، / ز آن پیش که آبگینه آید بر سنگ!"
    },
    {
        "author": "خیام",
        "content": "* از آمدنِ بهار و از رفتنِ دی، / اوراقِ وجودِ ما همی‌گردد طی؛ / می خور، مخور اندوه، که گفته‌است حکیم: / غم‌های جهان چو زَهر و تِریاقش می."
    },
    {
        "author": "خیام",
        "content": "زان پیش که نامِ تو ز عالَم برود / می خور، که چو می به دل رسد غم برود؛ / بگشای سرِ زلفِ بُتی بند ز بند، / زان پیش که بند‌بندت از هم برود!"
    },
    {
        "author": "خیام",
        "content": "* ای دوست بیا تا غمِ فردا نخوریم، / وین یک‌دمِ عمر را غنیمت شمریم؛ / فردا که ازین دیْر کُهَن درگذریم؛ / با هفت‌هزارسالگان سربه‌سریم."
    },
    {
        "author": "خیام",
        "content": "* تَن زن چو به زیرِ فَلَکِ بی‌باکی، / می نوش چو در جهانِ آفت‌ناکی؛ / چون اوّل و آخِرت به جز خاکی نیست، / انگار که بر خاک نه‌ای در خاکی."
    },
    {
        "author": "خیام",
        "content": "* می بر کفِ من نِهْ که دلم تاب است، / وین عمرِ گریزپای چون سیماب است، / دریاب که، آتشِ جوانی آب است، / هُش دار، که بیداری دولت خواب است."
    },
    {
        "author": "خیام",
        "content": "می نوش که عمرِ جاودانی این است، / خود حاصِلَت از دوْرِ جوانی این است. / هنگامِ گُل و مُل است و یاران سرمست، / خوش باش دمی، که زندگانی این است."
    },
    {
        "author": "خیام",
        "content": "با باده نشین، که مُلْکِ محمود این است، / وَزْ چنگ شنو، که لحنِ داوود این است؛ / از آمده و رفته دگر یاد مکن، / حالی خوش باش، زان‌که مقصود این است."
    },
    {
        "author": "خیام",
        "content": "امروز تو را دسترس فردا نیست، / و اندیشهٔ فردات به جز سودا نیست، / ضایع مکن این دم اَر دلت بیدار است، / کاین باقیِ عمر را بقا پیدا نیست!"
    },
    {
        "author": "خیام",
        "content": "* دوْرانِ جهان بی می و ساقی هیچ است، / بی زمزمهٔ نایِ عراقی هیچ است؛ / هر چند در احوال جهان می‌نگرم، / حاصل همه عشرت است و باقی هیچ است."
    },
    {
        "author": "خیام",
        "content": "تا کی غمِ آن خورم که دارم یا نه؛ / وین عمر به خوشدلی گذارم یا نه، / پر کن قدح باده، که معلومم نیست / کاین دم که فرو برم بر آرم یا نه."
    },
    {
        "author": "خیام",
        "content": "تا دست به اتفاق بر هم نزنیم، / پایی ز نشاط بر سر غم نزنیم، / خیزیم و دمی زنیم پیش از دمِ صبح، / کاین صبح بسی دمد که ما دَم نزنیم!"
    },
    {
        "author": "خیام",
        "content": "لب بر لب کوزه بردم از غایت آز، / تا زو طلبم واسطهٔ عمرِ دراز، / لب بر لب من نهاد و می‌گفت به راز: / می خور، که بدین جهان نمی‌آیی باز!"
    },
    {
        "author": "خیام",
        "content": "خیام، اگر ز باده مستی، خوش باش؛ / با لاله‌رخی اگر نشستی، خوش باش؛ / چون عاقبتِ کار جهان نیستی است، / انگار که نیستی، چو هستی خوش باش."
    },
    {
        "author": "خیام",
        "content": "فردا علم نفاق طی خواهم کرد، / با موی سپید قصد می خواهم کرد، / پیمانهٔ عمر من به هفتاد رسید، / این دم نکنم نشاط، کی خواهم‌ کرد؟"
    },
    {
        "author": "خیام",
        "content": "گردون نِگَری ز قدّ‌ِ فرسودهٔ ماست، / جیحون اثری ز اشکِ پالودهٔ ماست، / دوزخ شَرَری ز رنجِ بیهودهٔ ماست. / فردوس دمی زِ وقتِ آسودهٔ ماست."
    },
    {
        "author": "خیام",
        "content": "عمرت تا کی به خود‌پرستی گذرد / یا در پیِ نیستی و هستی گذرد / می خور که چُنین عمر که غم در پی اوست / آن بِهْ که به خواب یا به مستی گذرد"
    }
]